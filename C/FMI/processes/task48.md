## Task 48

Напишете програма-наблюдател P, която изпълнява друга програма Q и я рестартира, когато Q завърши изпълнението си. На командния
ред на P се подават следните параметри:
* *праг за продължителност* в секунди - едноцифрено число от 1 до 9
* *Q*
* незадължителни *параметри на Q*

P работи по следния алгоритъм:
* стартира Q с подадените аргументи
* изчаква я да завърши изпълнението си
* записва в текстов файл **run.log** един ред с три полета - цели числа (разделени с интервал):
  - момент на стартиране на Q (Unix time)
  - момент на завършване на Q (Unix time)
  - код за грешка, с който Q е завършила (exit code)
* проверява дали е изпълнено *условието за спиране* и ако не е, преминава отново към стартирането на Q

*Условие за спиране:* Ако наблюдателят P установи, че при две последователни изпълнения на Q са били изпълнени и двете условия:
1. кодът за грешка на Q е бил различен от 0;
2. разликата между момента на завършване и момента на стартиране на Q е била по-малка от подадения като първи параметър на P праг;

то P спира цикъла от изпълнение на Q и сам завършва изпълнението си.

Ако изпълнената програма е била прекъсната от подаден сигнал, това се приема за завършване с код за грешка 129.

[Solution](https://github.com/Svetlin12/Linux-Shell-and-C-files/blob/master/C/FMI/processes/task48.c)
